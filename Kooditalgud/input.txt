Eesti jalgpallikoondis peab MM-valiksarjas täna teise kohtumise, minnest Istanbulis vastamisi kohaliku Türgi rahvusmeeskonnaga. 
Nii Eesti kui Türgi alustasid valiksarja 0:2 kaotustega. Eesti jäi kodus alla Rumeeniale, Türgi võõrsil Hollandile.

Algkoosseisud:

Türgi: Tolga Zengin, Hasan Ali Kaldirim, Semih Kaya, Emre Belözoglu, Gökhan Gönül, Umut Bulut, Arda Turan, Mehmet Topal, Burak Yilmaz, Ömer Toprak, Sercan Sararer.

Eesti: 1-Sergei Pareiko, 17-Enar Jääger, 3-Taavi Rähn, 15-Ragnar Klavan, 23-Taijo Teniste, 9-Tarmo Kink, 14-Konstantin Vassiljev, 13-Martin Vunk, 5-Dmitri Kruglov, 10-Joel Lindpere, 8-Andres Oper.

Kohtumine algab Eesti aja järgi kell 21.00. Delfi toob sündmused koha pealt lugejateni operatiivselt.


Eesti on Türgiga kohtunud kuuel korral ning seni võiduvilju maitsnud pole. Kolmel korral on mängitud viiki. Viimased kaks lahingut on Türgi võitnud vastavalt 4:2 (2009. aasta, MM-valikmäng) ja 3:0 (2011. aasta, sõprusmäng).